Aklın hazzı "BİLMEK"tir.

Aklı başka azaların/duyuların emrine verirsen olmaz.
Azaları/duyuları aklın emrine ver.

Peygamber aldığı hakikat bilgisini hayal süzgecinden geçirerek somutlaştırıyor ve insanın anlayacağı hale indiriyor. Hakikat onda olduğu için bütün ilimler bütüncül bir nazarla onda toplanmış oluyor. Onun filleri, tavsiyeleri, emirleri ve yasakları da hakikate giden yolun pratiğini sağlıyor. Peygamberin emrinde, yasağında esas olan şey onun arkasındaki maslahat ve mefsedettir. O nedenle hakikat olan hareketin kendisi değil, onun arkasındaki maslahat ve mefsedettir. Dolayısıyla dini yaşayış ile insanı hakikate ulaştıracak fıkhetme, anlama, özünü kavramadan kastedilen fillerdeki bu maslahat ve mefsedeti anlamaktır. Bildiğimiz manada değil de Kuran'da geçen dinde fakih olanlar, ulul elbab vs kavramlar bunu kastediyor diye yorumlasak olur bence yani. Farabiye göre, peygamberle yaşayanlar da ona benzediği için bu fıkhetme biçimine mazhardırlar. Onlarda da o kavrayış ve görü oluşmuştur. 
Ancak nesiller geçtikçe bu kavrayış azalır. Neticede hakikate götürecek pratiğin kavranmasının peşinde düşenler ilimleri ortaya çıkarır. Biri fıkıhçı olur, öbürü hadisçi, tefsirci, kelamcı vs diye ilim dalları ayrılır. Her ilim kendine mahsus yönü derinleştirir. Bu ilimlerin çıktılarına saf hakikat nazarıyla bakılmaması gerekir. Çünkü birincisi hakikati alan peygamberin bütüncül idrakinden uzaklaşılmış olur. Sözü geçen fıkhetme yetisinin parçalı ilimler ile elde edilmesi çok daha zordur. Hakikati görmek, veya onu göreni görmek ve onunla sıcağı sıcağına temas içinde olmak ayrı birşeydir ve bütüncül, her yönü gerektiği kadar kuşatıcı ve gerektiği kadar dışlayıcı bir yetenek vermek için en etkili yöntem olur. Olayların özünü parçalı ilimlerle tahsili etme işinin bunun yanında sönük kalacağı açıktır. İkincisi hakikat daha peygamberden sadır olurken bile hayal* süzgeçinden geçiyorsa bundan sonraki süreçlerde daha fazla bulanacaktır. Kuran'ın metni bile bundan pay alır. Çünkü onun metin haline getirilmiş olması bile bir indirgemedir. Yorumlanması ise çok daha fazla bir indirgeme ile gerçekleşir.  Mevzu maslahatı, mefsedeti, özü ve hakikat, hakikatin hakikatlerine götürecek ara hakikatleri bilmektir, bunun peşinde olmak gerekir. Lafızlara/çıktılara hakikat muamelesi yapmamak gerekir ki bu meselerin diğer yarısı olacak kadar önemli bir konudur.

*Hayalden derken insanın akli melekesi ve varoluşsal bir kuvvesi anlamındaki insandaki nazari-teorik yetinin 
